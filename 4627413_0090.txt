68

canis nomen λὰκων a Columella traditum loco p. 5 lau-
dato R. R. VII. 12. 6. Neque enim ibi de canis nomine a
terra indito cogitari posse, ostendunt, opinor, quae addita
sunt et Graeca et Latina nomina, quamquam non ignoro,
canes Laconicos etiam apud Romanos magno honore fuisse
adeoque apud Ovidium Met. ΙΙΙ.» 219 unum ex Actaeonis
canibus correpta syllaba paenultima Laconem vocari.
³³Quod si vera est haec quam protuli suspicio, Theocritus
'clamosam et vere caninam pastoris indolem satis superque

Jipso nomine significavit.

Idyllii octavi carmen elegiacum omnis generis diffi-
cultatibus laborare gravissime, testantur innumerabiles
paene virorum doctissimorum conatus, quibus illud in
pristinum nitorem restituere studuerunt. Hos omnes quum
diligentissime perlustrassem, nullum reperire potui, qui
mihi ab omni parte satisfaceret. Namque ut incipiam ab
altera earum legum, quas supra posui, eam tantopere in
iis strophis, quae leguntur in huius carminis vss. 49—60,
laesam esse persuasum habeo, ut non dubitandum esse
existimem, quin tres strophae exciderint*). Utrius cantoris
hae fuerint, idcirco dictu est difficilius, quia omnino quaeri
potest, puellamne an puerum Daphnis celebraverit. Nam
Milonem ab eo laudatum esse, post Eichstadium (Quaest.
phil. spec. p. 42 sqq.) evincere conatus est C. F. Hermannus
l. 1. p. 11 sq. Cujus totam disputationem, qua, quae diver—
sissima sunt, conjungere aggressus est, per omnes partes
refellere quum longum sit et ab instituto meo alienum,
equidem potius, quam ipse conceperim sententiam, paucis
hoc loco significare constitui. Verum esse puto, quod
plerique viri docti statuerunt, id. VIII. a Daphnide puellam,
puerum a Menalca celebratum esse, idque eo magis, quod
mihi verisimile videtur, Theocritum ea spectasse, quae a
Sosithe0‚ sive ab ipso ficta, sive, ut rectius fortasse sta—
tuitur, ex aliqua fabula populari hausta sunt, narrata esse
scholiasta in argumento tradit. Ex eo sequitur, ut v. 49—52

*J Tres. strophas intercidisse, mihi propterea etiam verisimile
videtur, quod ita demum Justam existere videmus cantus amoebaei

longitudinem.

