12

tibi revocaveris locum Quintiliani supra laudatum neque
hoc neglexeris, quoda multis passim commemoratum est,
uberrime expositum a Spohnio in Prolegomenis, Vergilium
potentiorum gratiam his eclogis acquirere studuisse.
Quamobrem diligenter omnia vitanda erant, quibus aures
eorum qualicunque modo offendere poterat. Quod quanti
momenti sit, vel inde elucet, quod id. Χ. V. 44 sqq„
quamvis alias, quae similia apud populares inveniebat,
cupide arriperet, imitari noluit. Tanto magis ea notatu
digna sunt, in quibus vestigia quaedam quamvis levissima
poesis popularis reperiuntur. Unum rei idque manifestum
exemplum praebet ecl. VIII. 80. „Limus ut hic durescit et
haec ut cera liquesco't“‚ quem v. factum esse ad similitudinem
carminum magicorum praeter ea, quae Vossius in nota
protulit, dilucide ostendit versus quidam servatus a Varrone
R. R. I. 2. 27. „Terra pestem teneto, salus hic maneto“.
Nec recessit poeta a rusticorum Romanorum usu in car-
minibus amoebaeis‚ in quibus, ut silentio praeteream so-
lemne alternorum versuum nomen (ecl. III. 59. V. 14. VII
18 sq.)‚ neque cavillationes, quas habes ecl. 111. 90 sq.
V11.·25 sqq„ a rustica Romanorum licentia alienae sunt et
duo aenigmata ecl. ΙΙΙ. 104 sqq. prolata illaque sive jocatio,
ut mihi, sive irrisio, ut aliis videtur, quae invenitur ΙΙΙ. 76
sqq„ populare quiddam continere videntur. Huc etiam refe-
rendus videtur liberior et solutior legum amoebaearum
usus, in quo sicubi recessit a Theocrito, eum ex parte
rusticorum Romanorum carmina spectasse puto. Verbo
denique commemoranda est fistulae inflandae scientia.
Hanc a Vergilio non affictam pastoribus Romanis esse,
sed revera iis fuisse, testantur variae hujus instrumenti
appellationes, quas congessit Ladewigus praef. p. XV, quo-
cum cf. quae scripsit Lerschius Ant. p. 256. Quid in ejus
descriptione ab auctore suo mutuatus sit, singulis locis
demonstrab0; non commemoratum erat a Theocrito, Panem
plurium cannarum fistulam invenisse, quod legimus ecl. 11.
32 sq„ ubi vide quae Vossius dixit, et VIII. 24. Haec fere
ea esse videntur, quae e vita ipsa a poeta sumpta sunt,
in reliquis enim adeo pastores Romanos sprevit et asper-
natus est, ut non solum scenam eclogarum in Graecas

