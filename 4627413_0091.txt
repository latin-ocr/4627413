69

Menalcae, v. 57-—60 Daphnidi tribuendi sint et exciderit
antistropha, quae versibus 49—-52‚ stropha, quae versibus
57--60 responderet. Eam stropham, quae excidit ante
versus 57-60‚ legisse et risisse videtur Callimachus ep. LV:

τὸν τὸ καλὸν μελανεῦντα Θεόκριτον, εἰ μὲν ἔμ’ ἔχθει,
τετράκι μισοίης, εἰ δὲ φιλεῖ, φιλέοις.

ναίχι πρὸς εὖχαίτεω Γανυμήδεος, οὗροὶνιε Ζεῦ,
καὶ σύ ποτ’ ἠράσθης. οὐκ ἔτι μακρὰ λέγω.

Non enim credo, v. 3 Callimachum, quae est sen-
tentia viri mihi magnopere colendi, Fritzschii, 1. 1. p. 6,
id. XII. 35, sed stropham nunc perditam ante oculos ha-
buisse, in qua Menalcas pueri amorem exemplo Jovis
Ganymedem deperientis excusavit*). De stropha, quae
media interjecta est, non possum judicare, nisi aliud
quiddam persecutus fuero, quod in hoc carmine maximi
momenti esse puto. Poetam enim, quandoquidem
Daphnidem pretium certaminis auferre voluit, in eo ela-
borasse consentaneum est, ut hujus ingenium morumque
indoles prae Menalcae arbitro placere posset. Negligenda
autem esset haec res potiusque sic existimandum, poetam
illam morum diversitatem in iis versibus, quos certamini
praemittere voluit, significare statuisse, nisi id in ipso
cantu factum esse, luculenta signa exstarent. Nam in iis
strophis, quae leguntur vss. 33 —- 48, videmus Menalcae
verba sublimitate quidem illa et magniloquentia insignia
esse, sed ob suavitatem et modestiam magis commendari
Daphnidis orationem. Haec morum discrepantia quum tol-
latur et pessumdetur, si, quod fecit Ahrensius‚ secutus
auctoritatem Viri Docti in Ephem. Goth. 1803. n. 22, sedem
versuum 41-43 et 45—47 permutaverimus, nihil hic mu-
tandum esse censeo praeter unum, quod suasit Meinekius.
Hunc enim recte statuisse opinor, versum 43 in anti-
stropham, versum 47 in stropham transferendum esse.

 

*) Si verum est, id 111. 35 sq. veram personam eamque poetae
amicam significari, verba Callimachi τὸν τὲ καλὸν μελανεῦντα Θεόκριτον
ad hunc locum spectare videntur. Potuit enim propterca poeta ab
aequali pulchre niqricans vocari, quod puellam nigri coloris in de-
liciis haberet. Nec tamen huic opinioni multum tribuerim.

