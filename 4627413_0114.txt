92

Quominus Vergilius ea verba imitaretur, in quibus
Daphnis Pani fistulam suam munus offert, impeditus est'
pastoris persona. Nam commemorat quidem is, cujus par-
tes agit Alphesiboeus, extremum quoddam munus, sed,
quoniam mortem suam significat, illud magna cum acer-
bitate perfidae puellae offert. Legitur hoc vss. 59 sq.

Praeceps aerii specula de montis in undas
Deferar3 extremum hoc munus morientis habeto.

In his versibus infelix pastor, quid jamjam facturus
sit, non aliter indicat atque significaverat Daphnis apud
Theocritum v, 128: ἧ γὰρ ἐγὼν ὑπ’ ἔρωτος ἐς ’Ἄϊδος (sic recte
Ahr., apud quem est V. 115) ἕλκομαι ἤδη et v, 133: Δάφνις
ἐπεὶ ζΜάσκα.. Mortis genus ipsa Daphnidis oratione accu-
ratius describere Theocritus non necesse habuit propterea,
quod illud a Thyrside commemorari volebat-in fine can-
tilenae vss. 138 sq. Id fieri debebat a Vergilii pastore, apud
quem a principio usque ad finem carminis hic omnia loqui-
tur. Hac autem mutatione poeta Romanus una id assecutus
est, ut in rem suam converteret praeter id. XXIII. 20 sq.
(δῶρὰ τοι ἧνῖτον iocosam ταῦτα φέρων, τὸν ἐμὸν βρόχον) etiam
id. ΙΙΙ. 25 (τὰν βαίταν ἀποδὺς ἐς κύματα τηνῶ ἁλεῢμαι).

His ita expositis, intelligetur etiam, cur Vergilius in
opposito Alphesiboei carmine integrum idyllium secundum
adumbrare non potuerit. Etenim, quo pastorum canti-
lenae revera inter se oppositae essent, non solum id cu-
ravit, quod jam supra commemoravi, ut puellae sacrifi-
cium faustum eventurn haberet, sed elaboravit etiam in
eo, ut illa magis suspicaretur de Daphnidis perfidia quam
eam compertam haberet. Ad hoc si adjeceriS, a secundae
partis idyllii imitatione vel propterea poetae abstinendum
fuisse, quod alioquin utriusque cantilenae versus intercalares
inter se non congruissent, non erit amplius, quod miremur,
Vergilium ex illa parte nihil praeter paucos versus (95 sq.
coll. Theocr. vss. 161 sq.) ante oculos habuisse ideoque
sub finem eclogae (V. 101 sq.) dissimillimi carminis versus
(XXIV. 92 sqq. *) adumbrare non dubitasse.

*) Imitationem h. l. non agnovisse videtur Ahrensius (est apud
eum id. XIX. 93 sqq.)‚ sicut cam non agnovit v. 85 sq. (v. 86 sq.)

