70

Oppugnaverunt quidem ejus sententiam Bachius Quaest.
eleg. spec. p. 20, Zieglerus in editione, Ameisius Adn. p.
57 et Praef. ed. p. XII, sed Bachii explicationem jam
Ameisius falsam esse intellexit, quae autem Ameisiue et
Zieglerus dixerunt, quamquam a carminis amoebaei legi-
bus non abhorrere videntur, tamen propterea non satis-
faciunt, quod prorsus incredibile est, pastores, quum
primum amorum mentionem fecerunt, statim alterum de
alterius amore locutos esse. Contra quod Ahrensium per-
movisse existimo‚ ut tres versus transponeret, id nihil va-
lere mihi recte disputasse videtur Zetzschius p. 20. Ni-
mirum si recte conjicio, vir doctissimus non alia causa
ductus est, quam quod, ut vss. 35 et 49 sqq. ostendere viden—
tur, Menalcas per carmen elegiacum ovium et caprarum custos
fingitur. At vero, quum, quae in prioribus utriusque
strophae versibus leguntur, universe dicta sint, apte etiam
Daphnis oves et capras commemorare potuit, nec transpo-
sitione versuum propterea quidquam proficimuS, quod
vss. 41 sq. verba παντᾷ δὲ γάλακτος-τρέφεται non minus
de pecore quam de bubus intelligi et possunt et debent.
Jam, ut convertam me ad versus 53--56, videtur vox
μᾶλα v. 56 vehementer flagitare, ut Menalcae stropham
adscribamus, et fateor, hanc unam rem eam in me vim
habere, ut id revera faciendum putarem, nisi aliud acce—
deret, quod hoc ipsum vocabulum corruptum esse satis
superque ostenderet. Gravem enim offensionem habet,
quod pronomen τυ sine vocativo positum est. Nam voca-
tivus non solum propter alterius strophae oppositionem,
in qua eandem apostrophen usurpatam fuisse certum ha-
beo, adJungi debuit, verum etiam propterea, quod vitanda
erat ambiguitaS, ex omissione nominis quae oritura erat.
Fac enim, versum 56, ut nunc in editionibus legitur, ab
ipso poeta profectum esse: nihil profecto obstat, quominus
accusativum τυ v. 55 aut, ut scholiasta voluit, ad alterum
e certantibus aut ad arbitrum referamus. Utrumque quum
perversum sit, medela quaedam circumspicienda est ea-
que talis, qua succurratur etiam verbis extremis v, 563 nam
in his et ipsis jure homines docti haesisse videntur. Nihil
aut ad sensum aut ad rationes grammaticas deesse puto,

