60

satis esse apparet quae leguntur praef. p. LXXIX. At quum
de ejusmodi locis alio tempore sententiam meam propo-
nere statuerim, hic iis omissis quaedam de Vergilio ad-
jiciam. In ecloga octava strophas agnoscendas esse, versus
intercalaris manifesto declarat. De industria autem a poeta
factum esse, ut prius carmen aliquatenus cum posteriore con-
grueret, statim concedet, qui vss. 21 sqq. contulerit cum vsa
68 sqq. Hac ratione Hermannus ad Bion p. 46 sq. suam opi-
nionem firmare debuit, qua putavit, hanc congruentiam etiam
ad numeros versuum singularum stropharum transferendam
esse. Sed vehementer erravit vir doctissimus. Silentio
praetereo, etiam in ecloga quinta initium posterioris car-
minis (vss. 56 sqq.) cum prioris (vss. 20 sqq.) ad senten-
tiam congruere, quamquam ne levissima quidem vestigia
exstant, quibus probetur, singulos utriusque cantilenae
versus ita in strophas dividi posse, ut strophae prioris
cantici cum strophis posterioris versuum numero conspi-
rent, neque hoc pro certo affirmo, in ecloga octava poetam,
si concinnitatem stropharum curasset, in eo elaboraturum
fuisse, ut utrumque carmen ex ejusmodi strophis constaret,
quae pari versuum numero continerentur *), nec νει-ο, ut prio-
ris cuique strophae altera posterioris responderet: verum
quae mutavit vir doctissimus, non solum nimiam audaciam
prae se ferunt, sed etiam omnia e falsis opinionibus nata sunt.
Ex quibus unum jam tetigi, reliqua aliis locis persequar.
Hermannum Ladewigus etiam in altera editione ita secutus
est, ut in media via subsisteret. Nam apud hunc, quum
ejus editio reliquas Hermanni conjecturas contineat, tamen
prioris carminis stropha antepaenultima trium, paenultima
- quinque versuum est, posterioris vero cantus antepaen-
ultima quinque, paenultima tres versus complectitur. Hanc

 

*) Dixit Hermannus p. 46: „Sed de hac (ecloga octava) dicendum
est explicatius ‚ ne'cui nihil curasse monstratas a Graecis leges vi-
deatur Virgilius.“ Quid Graeci ad cam quam voluit vir eximius effi·
ciendam concinnitatem poetae demonstraverint, non video. Neque
enim ullum Theocriti aut reliquorum idyllium exstat, quo duo con-
trarii argumenti carmina in hunc modum comprehenduntur, ut prioris
strophae cum alterius numeris versuum concinant.

