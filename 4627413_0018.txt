caput primum.

lie Theocriti et Vergilii pastoribus in universum.

Eo tempore, quo poetae Romani ex poetarum Alexan-
drinorum operibus et rerum copiam et orationis elegantiam
haurire consueverant*), Vergilius exstitit, qui Theocriti,
optimi omnium poetarum Alexandrinorum, lectione, imbu-
tus, ejus carmina bucolica imitatione exprimere constitueret.
Quamquam enim jam ante Vergilium Catullus vel Calvus,
quae est sententia Ungeri de C. Valgii Rufi Poematis
p. 287 sqq.**),‘ Pharmaceutrias Theocriti civitate Romana
donavit, tamen, hoc carmen quum non bucolici sit, sed
mimici generis, Maro recte de se praedicare potuit ecl.
VI. 1 sq.

Prima Syracosio dignata est ludere versu
‘Nostra neque erubuit silvas habitare Thalia.

Nihilo minus vehementer erraverit, si quis poetam
existimaverit in eclogis solum Theocritum ante oculos ha-
buisse. Nam sicuti praeter poetas Romanos interdum
Homeri, Hesiodi, Apollonii Rhodii, Nicandri, Arati, Calli-
machi sententiis pariter ac verbis in hoc opere usus est,
ita a ceteris poetis Graecorum bucolicis quae ei commoda
videbantur multis locis deprompsit. quue jam Servium
judicasse, etsi p. 96 ed. Lion. de sola Theocriti manatione

*) De fructibus, qui ex operibus poetarum Alexandrinorum in ·
Romanorum poemata redundaverunt, cf. Bernhardy. H. L. R. p. 253.
257 sqq. ed. ΠΙ.

**) Nititur haec sententia Plin. H. N. XXVIII. 4, ubi Ungerus
pro Catulli scribendum putavit Calvi.

1

