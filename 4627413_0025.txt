8

ecl. VII. 45 (cf. Theocr. V. 50 sq. XV. 125 et Ameis. ann.
phil. et paed. 1845. 45. 2. p. 135). III. 102 (id. IV. -15 sq.
coll. ep. VI. 5 sq. id. ΙΙ. 89 sq.). VII. 43 (id. XII. 2), quam-
quam in his duobus locis potius similia Graeca proverbia
similibus Romanis reddidisse videtur. Item spectavit Theo-
critum ecl. VIII. 63 (coll. id. X. 25), ubi tamen rei acco-
modatius erat, quod a Lucilio, ut auctor est Macrobius,
Saturn. VI. 1. 35 ed. Jan.‚ depromptum etiam VII. 23
usurpavit. E Graeco, non ab ipso Vergilio translata sunt
duo proverbia, quae legimus ecl. III. 91, etsi posteriori
simile est, quod invenitur id. V. 26 sq. Vergilii propriae
sunt eae sententiae, quas habes ecl. ΙΙ. 65. Χ. 69. Ex
eo vero, quod poeta Romanus idque Theocriti exemplo
permotus sententias et proverbia saepius in eclogas intulit,
sequitur primum quidem falsam esse Macrobii sententiam,
qui Saturn. V. 16. 6 sq. ed. Jan. existimavit, ut in reliquis
operibus ita etiam ecl. VIII. 63. Χ. 69. Maronem in pro·
ferendis sententiis Homerum secutum esse, deinde vero,
explicationem proverbialem ad interpretandos poetae versus
in auxilium vocanda-m esse. Id recte fecit Ameis. Spio.
explic. Verg. p. 5 de ecl. ΙΙ. 58 sq.‚ et magnopere miran-
dum est, quod etiam in altera editione Ladewigus longam
suam hujus loci explicationem retinuit· Recte praeterea
Vossius mea quidem sententia ejusdem eclogae v, 70.
Servii verba secutus ex proverbio quodam Romanorum
rustico intelligendum explicandumque esse statuit. Ex
vulgari interpretatione non congruit hic versus cum se-
quentibus, quandoquidem inepte Corydon se uno senten-
tiarum tenore propter neglectam vitium amputationem in-
cusat et ad vasa rustica texenda excit-at. Optime vero, si
hunc sensum ei subjectum esse putamus: „Demens es;
vinum bibisti e vite semiputata“, antegressa verba illustrat
et amplificat. Ceterum hoc quoque versu Theocritum
aemulatus videtur. cujus similis proverbialis locutio e vita
rustica petita quamvis alio sensu exstat id. X. ¹14 coll.
Ameis. Adn. p. 63. - Superstitiones Vergilius e vita ple-
beja promptas praeter eas, quae ad rem magicam perti-

nentes in posteriore parte eclogae VIII leguntur, comme-
moravit etiam ecl. III. 103. VII. 27 sq. IX. 53 sq. Quae

