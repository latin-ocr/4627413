46

tetrametrum octo schemata habet, quarto pede semper
dactylus.“ Praestare versum, cujus quartus pes partem
orationis finiens dactylus sit, commemorat Donatus vit.
XXV. 104: „Nam cum tribus probetur metrum, caesura,
scansione, modificatione, non erit bucolicus versus, nisi in
quo et pes primus partem orationis absolverit et tertius
trochaeus fuerit et, caesura, et quartus pes dactylus καρίς
quam spondeus partem orationis terminaverit, quintus et sextus
pes ex integris dictionibus fuerit: quod Vergilius, a Theo—
crito saepe servatum, victus operis daefficultate neqlemz't.“- Neque
aliter Servius in praef. ad ecl. p. 95 ed. Lion. „Adhibetur
autem (character humilis) ad carmen bucolicum, quod debet
quarto pede terminare partem orationis. Qui pes si sit
dactylus, meliorem efficit versum, ut: Nos patriae fines et
dulcia. Primus etiam pes secundum Donatum dactylus de-
bet esse et terminare partem orationis, ut: Tityre. Quam
legem Theocritus vehementer observat, Virgilius non adeo.
Ille enim in paucis versibus ab ista ratione deviavit, hic
eam in paucis secutus est. Terentianus cum de hoc metro
diceret: Plurimus hoc pollet Siculae telluris alumnus,
Noster rarus eo pastor Maro“ 'Quae deinceps sequuntur,
ad aliam rem pertinent ideoque prorsus sejungenda sunt,
neque dubium esse potest, quin post verba „pastor Maro“
apodosis interciderit. Dactyli mentionem omittit Probus
p. 348 ed. Lion. „Carmen bucolicon legem habere videtur,
uti versus ejus quartus pes partem orationis finiat, quod
Theocritus custodivit. Nam Virgilius in primo versu atten-
dit (significat verba recubans sub teymz'ne faqz'), sequentem
protinus alia ratione fecit (meditaris avena) “t et Atilius
Fortun atianus p. 349 ed. Gaisf. „Bucolicus similiter ab
heroo venit. Herous, si quarto pede partem orationis finiat,
bucolicum facit, ut
Ab Jove principium, Musae, Jovis omnia plena.

Theocritus hanc legem custodivit, Virgilius comtempsit.“
Quamquam e versu allato conjeceris, hunc quoque pedem
quartum dactylum esse voluisse. Id dicere non licet de Mario
Victorino. Etsi enim p. 157 ed. Gaisf. haec scripsit „Ergo
tetrameter sive versus sive hexametri heroi tome tertia:
nam post duas incisiones, ejus proprias, i. e. penthemimeren

 

