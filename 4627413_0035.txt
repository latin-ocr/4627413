15

VII. 12 sqq. XL), in omnibus vero alius semper atque
novus evasit*) in eoque etiam summopere excelluit, quod,
ubi duo inducendi erant, eos diversissimi ingenii esse voluit
(cf. inprimis id. IV. V. X.). In nonnullis ex his virtutibus
poeta Romanus cum auctore suo' feliciter certavit. Eadem
enim rerum varietas in ecloga tertia, eadem diversa pa-
storum indoles in septima, utque nova et alia semper pro-
ferret, quaedam ipse invenit pulcerrime (cf. ecl. Ι. IX et
septimae initium); at prorsus abest illa irrisionis suavitas
ac venustas, et ne illud quidem cavit, quod cavendum
erat quam diligentissime, ne diversorum idylliorum versus ut
diverso colore praeditos in unam eclogam transferret. Cujus
vitii duo luculentissima testimonia praebent eclogae altera
et tertia. In priorem enim facile ad intelligendum est
quam non apte tertii,- sexti, undecimi idyllii versus illati
sint, quum in iis omnibus dissimillimus color sit; in
posteriore vero parum caute quae usque ad pastorum cer-
tamen dicuntur ex idyllio quinto et octavo adumbrata
sunt.**) Quamquam hoc non ita a me dictum volo, quasi
nusquam poeta rei subvenerit ita, ut Theocritea liberrime
convertere, permutare, inflectere studeret. Quod quum jam
alterius partis sit, hoc loco significandum magis quam ex-
plicandum erat. ,

Appendicis loco commemoro, Vergilium in eclogae VIII
parte posteriore etiam in depingendo ingenio muliebri
operam dedisse, ut idyllii secundi virtutes imitaretur. Quod ei
interdum prospere cessisse, qui haec carmina inter ipsa
comparaverit, statim concessurum esse spero confidoque.
Mirum tamen aliquem habere possit habuitqueAdertum
Theocrite p. 52, quod hac occasione oblata amoris mulie-
bris vim ac vehementiam leviter indicare quam copiose
depingere maluit. Id quin praestare potuerit, quum nos
dubitare non sinat Aeneidis liber quartus, rei causa inde
repetenda est, quod hac in ecloga Pollionis jussu hortatu-

 

*) Hoc in genere inprimis memorabilis est ea ratio, qua in
sexto et in undecimo idyllio Cyclopem depinxit.

**) Vide modo v. 32, cujus verba utpote mire cum conviciis an-
gressis discrepantia gravem offensionem praebent.

