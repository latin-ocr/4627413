88

clar-ius hoc poeta indicasset quam verbis ambiguis „accipe
carmina tuis jussis coepta“. Neque commendari existimo
Vossii opinionem versibus 62 et 63. Ex his enim nihil
conjicere licet nisi hoc unum, Vergilium propterea hoc
carmen a Musis recitari voluisse, quod illud doctius haberet
quam Damonis cantum, non, ut Vossius statuit, quod
Pollioni blandiri et insinuare cuperet, cujus hortatu ad
componendum carmen aggressus esset. Ac poterat sane
poeta praestantiorem, judicare posteriorem cantilenam. Nam
si quae in ecloga reprehensione digna videntur, ea non
inveniuntur nisi in priore cantico*). At delatus est vir
doctissimus in miram hanc opinionem inscriptione eclo-
gae „Pharmaceutria“. Falsum vero hunc titulum esse, non
solum hoc ostendit, quod longe alius titulus (Damonis et
Alphesiboei Certatio) in codice Medieeo legitur, verum etiam
illud, quod reliquarum quoque eclogarum alii libri aliam in-
scriptionem habent, ita ut, quinam genuini tituli sint, prorsus
nesciri fatendum sit. Accedit, quod is titulus eo demum tem-
pore eclogae inscriptus esse videtur, quo apud Theocritum pro
vera inscriptione Φαρμακεὺτριαι (cf. Meinek. p. 162 et Ahrens.
in ed.) altera Φαρμακεύτρια in codices irrepserat. Id jam
Vergilii aetate sactum esse, non verisimile puto; factum
erat tempore Servii, in cujus adnotatione ad eclogae ver-
sum 1 legitur Φαρμακεὺτρια. Quare suspicari possm, vel
ab ipso Servio vel ab iis, quibus usus est auctoribus, etiam
Vergilii eclogae titulum „Pharmaceutria“ inscriptum esse **).
Praeterea perversam esse puto Vergiliique ingenio plane

 

*) Reputari tamen velim, Vergilium praeter id. X. 24 sq. ante ocu-
los habuisse etiam id. XXII, 115 sqq.‚ ubi poeta in media narratione
Musam orat, ut sibi, quomodo vicerit Pollux Amycum, dicere velit.
Nec tamen contendere lieet, Theocritum posteriorem narrationis
partem doctiorem habuisse quam priorem. Accedit, quod, si nimium
in modum premimus versuum sententiam, parum intelligitur, qui
fieri potuerit, ut poeta vss. 1—5 eandem praestantiae laudem utrique
carmini tribueret.

**) pharmaceutria a Servio secundum Theocriti idyllium vocatur
etiam in scholio supra (p. 57) laudato ad ecl. VIII. (non III) 21.
Grammaticus, qui prioris cantilenae versum intercalarem ex secundo
idyllio expressum esse putaret, quid mirum, si eo etiam delapsus
est, ut totam eclogam Pharmaceutriam vocandam esse existimaret?

