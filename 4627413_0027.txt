10

illud ante omnia tenendum put0, nisi tam certis signis
expressa fuisset apud Siculos vita pastoritia, ne Theocritum
quidem sibi poetae bucolici laudem comparaturum fuisse.
Illi enim homines, quorum vitam moresque poeta de-
scripsit, non solum dulci syringis ssatu et peculiari cantico-
rum genere celebratissima Daphnidis, Menalcae, Comatae
nomina celebraverunt et certaminis pretio proprosito inter
se contenderunt, verum etiam praecepta rustica versibus
incluserunt. Quid, quod eo etiam pastores Siculi honorem
ac dignitatem adepti sunt, quod in Dianae templis consue-
tis hymnis deae laudes extollere solebant? Quae quum
ita essent, Theocrito id tantum agendum erat, ut ea, quae
rudiora minusque exculta apud populum jam exstabant, ex-
poliret et ad artis praecepta redigeret. Et eum revera
aptissimo suae Musae fundamento poesi populari innisum
esse, primum creberrimus ostendit caesurae bucolicae
usus, quam una cum vocabulo, quod in pede primo
positum erat, in pede quinto repetendo ex cantilenis popu-
laribus a poeta in carmina bucolica illatam esse, primus
scite observavit Fritzschius 1.1. p. 20, cujus sententiam
approbavit G. Hermannus de art. poes. Graec. buc. p. 3.
Adde quae nuper de eadem re dixit Hauler. l. 1. p. 48 sq„
qui tamen, id quod negligendum neutiquam erat, de voca-
buli repetitione non commemoravit. Ipsum hujusmodi
cantilenae versum nos habere id. IV. 32 ἅ τε Κρότωνα καλὰ
πόλις ἅ τε Ζάκυνῖςος, quamquam aliter visum esse Ahren-
sio e conjecturiS‚ quas ibi protulit, apparere videtur, mihi
quidem persuasissimum est*)‚ et hoc quoque verisimile
puto, quod statuit Welcker Op. Ι. p. 200, id. Ι. v, 106 et
V. 45 verba τηνεῖ (rou-eei) δρύες, ὧδε κὺπειρος ex carmine
populari desumpta esse. Item poeta a popularibus didicit
hoc artificium, ex quo quaedam certe carmina addito modo
modo omisso ephymnio (cf. Fritzsch. p. 20 sqq.) in strophas
divideret, ut semper in carminibus amoebaeis, non raro
in aliiS, pastores sententiis ac quantum fieri posset etiam

*) Haec sententia si vera est, sequitur, ut in illis carminibus
popularibus non solum tetrameter, sed etiam trimeter dactylicus
subsequente dimetro usurpatus sit.

