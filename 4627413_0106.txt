84

105—111 difficillimum est certius quiddam statuere. Si
tamen ex diversis hominum doctorum opinionibus unam
eligere licet, profiteor, id mihi maxime probandum videri,
quod existimavit de hoc loco Hermannus. Arbitratus est
vir egregius ibidem, ante v, 110 duos vss. excidisse, quorum
argumentum ex Odyssea sumptum fuisset3 Daphnidem
enim in iis Venerem admonuisse retis, in quo Marti con-
cubantem Vulcanus risui deorum exposuisset. Quod si
verum est, duas alias strophas quaternorum versuum ha-
bemus. Quod idem putavit, versus 64 et 65 inverso ordine
ponendos esse, ut Thyrsis, antequam carmen suum ca-
neret, hoc fuerit praefatus: Θύρσις ‘65' ὥξ Αἴτνας καὶ etp-
σιδος ἅδ’ ἁ φωνά, ita invertendum opinor, ut ephymnium
delendum, nihilominus tamen versum 65 pro praefatione
totius cantilenae habendum esse censeam. Si denique ex
ejusdem sententia versus 66—69 proodum, versus 136—139
epodum carminis constituere volumus, stropharum rationem
numeris ita describere licet: ,

IV. Ι .11.11. VII. VII. Ι IV. IV. IV. IV. Ι IV. IV. V. V. Ι IV.
Neque enim repugno, quominus tres carminis partes fuisse
putentur, dum ne existimes, eas diversis ephymniis inter
se disiunctas fuisse. Ahrensii sententia, quam in editione
proposuit, mihi maxime propterea improbanda videtur,
quod vss. 113—-116 (in ejus ed. 103—106) secundae parti
adscripsit.

Quae disputata sunt a me de Daphnidis fabula Theocri-
tea, fulciri confirmarique videntur duabus Vergilii eclogis,
decima et octava. Ansam eclogae decimae componendae
Vergilio dedit Lycoridis perfidia. Haec crudeliter dese-
ruerat amicum poetae Cornelium Gallum3 nam quum ipse
duce Octaviano ad classes Pompejanas a litoribus Italiae
arcendas in armis esset, aliquem militem ex eo exercitu
secuta erat, quem Agrippa in Galliam ducebat. Dolore
oppressus Gallus amicum oraverat, ut aegritudini suae
carmine pastoritio subveniret. Hoc unum colligere licet e
v. 3: „Carmina sunt dicenda: neget quis carmina Gallo?“
minime, quod Vossius Martyni judicio obsecutus statuit,
Gallum aliquando a Vergilio petisse, ut idyllium primum
Theocriti imitando exprimeret. Nam hoc ut in parte prima

