53

mus Quaest. XXXII, tamen haec peculiaris causa minime
negligenda est. Accedit, quod poeta etiam in ceteris hujus
eclogae versibus una cum verbis caesuram quoque ab
auctore suo petivit. Praeterea vehementer gauderem, si
ecl. VII. 64 propter responsionem, de qua antea dixi, e
codicibus neque restitui posset. At donec accuratior facta
erit librorum collatio, nihil hic quidem mutare ausim. Alius
planeque diversus est ille fructus, quem ex hac nostra
quaestione in judicandos singulos Graecorum versus re-
dundare existimo. Videor enim mihi animadvertisse, poetam
Romanum, quo usurpare posset caesuram, interdum a verbis
Graecis paululum declinavisse. Id vero quantae utilitatis
sit ad cohibendam pravarum conjecturarum audaciam, e
duobus exemplis clarissime elucere puto. Unum offert
ecl. V v. 85: „Hac te nos fragili donabimus ante cicuta“
aperte adumbratus ex id. VH v, 43 τάν τοι, ἔφα, κορύναν
ὃωρύττομαι. Poterat poeta salva verborum sententia et
praesenti uti et futuro tempore3 hoc praetulit, ut caesuram
bucolicam admitteret. Quare etiam hac a parte satis mu-
nita est forma δωρύττομαι, quae nunc pro δωρήσομαι propter
Gregorii Corinthii et codicum k. Q. auctoritatem in editio-
nibus legitur. Aliud exemplum praebet ecl. X v. 18: „Et
formosus ovis ad flumina pavit Adonis“. Hic versus etsi
e pluribus locis compositus est — nam ut Adonidem poeta
oves pascentem induceret, motus est id. I v. 108, quod de
poeta, qui quidquid potuit a Theocrito assumpsit, dubitare
non debuit Hauptius MuS. Rhen. Nov. IV. p. 262, ut pul-
chrum vocaret, non voce ὡραῖος, quae ibidem legitur, sed alio
senSU‚ de quo cf. Ameis. Adn. p. 6, verum, si omnino in
eo epitheto aliquem Graecum locum spectavit, Bionis idyllio
primo —— sententia tamen deprompta est ex id. XX V. 33. Ni-
hilominus quo adscisceret caesuram bucolicam, non convertit
quae ibi leguntur verba ἐν ἅγκεσι, sed posuit ad flumina.
Explodenda est igitur et Jacobsii opinio, qui Animadv. in
Theocr. p. VI sq. propter Vergilii versum id. Ι. 108 ἐπ’
ὅχὲαις vel ἐπάκτια pro ἐπεὶ καί corrigere voluit, et Eich-
stadii, qui Quaest. phil. spec. p. 7 eadem de causa ἐπ’
ἀκτᾷ conjecit> Neque inutilis est ad rem criticam una cum
aliis rebus caesurae bucolicae usus ecl. V vss. 45 sqq.:

