91

v. 140 collocandos esse statuit. Vulgarem versuum or-
dinem in suo codice invenerat Vergilius et gaudeo, me ad
ea argumenta, quae protulit contra Doederlinum Ameisius
1. l. p. 109 sq., hoc novum adjicere posse, quod mihi non
levissimum esse videtur.

Iis verbis, quae sequuntur V. 58 „Vivite silvae“, breviter,
sed magna cum vi poeta Romanus id significavit, quod
uberius descriptum est a poeta Siculo vss. 112—116:

ὦ λύκοι, ὦ θῶες, ὦ ἀν’ ὄρεα φωλάδες ἄρκτοι,
χαίρε5”“ ὁ βωκόλος ὔμμιν ἐγὼ Δάφνις οὐκέτ’ ἀν’ ὕλαν,
οὐκέτ’ ἀνὰ δρυμῶς, οὐκ ἄλσεα. χαῖρ’, Ἀρέξῐοισα

καὶ ποταμοὶ, τοὶ χεῖτε καλὸν κατὰ Θύμβριδος ὕδωρ.

Causam hujus rei a Vossio perspectam esse existimo,
quus verba ita adscribam, ut, quae sententiam meam
magis etiam explanare credam, ipse interjiciam: „Noch ein
(lc-nrzes und rasches) Lebewohl den hervom·oqenden Waldhohem
und er sprinyt von der jahen Klippe in (lie Fluthen herab.“
Reputantibus enim nobis, apte pastoris desperantis condi-
cionem ita describi, ut, ne diutius a proposito retineatur,
non omnia, quae ei cara sint, singillatim enumeret, sed
una silvarum commemoratione, quippe quam memoria re-
liquarum rerum ad vitam pastoritiam pertinentium ultro
sequatur, totam rem absolvat: hoc, inquam, reputantibus
non ita necessario „rei ratio flagitare“ videbitur, ut Her-
manno (ad. Bion. p. 47⁴ sq.) adstipulantes versum hic ex-
cidisse credamus. Addendum est aliud, ad quod Hermannus
quique eum in lacuna designanda secutus est Ladewigus
attendere debuerunt diligentius Nimirum si revera Ver-
gilius rem accuratius describere voluisset, ei depingendae
sine dubio integram stropham dedicasset. Fecit id Theo-
critus, cujus versibus Hermannus pro argumento usus est.
Postremo etiam hoc considerari velim, poetam consulto
in sententiarum ordine a poetae Syracusani exemplo dis-
cessisse. Nam apud Theocritum Daphnis, antequam optat,
ut rerum natura immutetur, valedicit feris et saltibus et
fluminibus Hunc ordinem non mutasset ejus aemulus, si
pluribus verbis uti voluisset. Nunc vero paucissimis usus

aptissime rem in finem rejecit.

