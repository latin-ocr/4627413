75

quandam opinionem conceperim, eam ita hic in medium
proferam, ut me ingenue profitear cupere, si a vera via
aberraverim‚ ab hominibus doctis meliora edoceri. Ita
autem in hac quaestione versabor, ut primum quidem
omissa omni Vergilii imitatione de solis Theocriti versibus
disseram, deinde vero uberius exponam, ubi et quomodo
poeta Romanus eos idyllii versus, qui hic in disceptatio-
nem vocandi sunt, vel adumbraverit vel spectaverit.

Ac capiendum quidem puto disputandi initium a ver·
sibus 138 sq.

χὼ Δάφνις ἔβα ῥόον. ἔκλυσε δίνα
τὸν Μοίσαις φίλον ἄνδρα, τὸν οὗ Νύμφαισιν ἀπεχθῆ. s

Hunc locum non posse de descensu ad Acherontem in-
telligi, verissime contendit C. F. Hermannus de Daphn.
Theocr. p. 19 sq. Nam etsi praeter Ov. Amor. 111. 9. 27:
„hunc quoque summa dies nigro submersit Averno“‚ quo
versu vir doctissimus vulgarem explicationem defendere
non licere bene docuit, mentio facienda fuit etiam loci
Propertiani‚ qui legitur III. 16. 9 (IV. 18. 9 ed. Lachm.):
„His pressus Stygias vultum demisit in undas“, tamen ne
his quidem verbis ullo modo evinci posse puto, quae apud
Theocritum leguntur eo modo, quo voluerunt interpretes,
accipienda esse. Hactenus igitur Hermannum verum vidisse
puto. At vero quam ipse explicationem protulit, significari
Daphnidis profluvium, quo nivis ad modum dissolutus de·
cedendo quasi fontem effecisset inque undas abisset, co-
haeret illa quidem cum universa sententia, quam de Daph-
nidis fabula concepit, sed multo magis coacta est multo-
que durior quam vulgaris interpretatio, neque cum sim-
plicitate sermonis Theocritei ullo modo congruere videtur.
Equidem eum, qui mentem animumque nusquam alio
nisi in Theocriti versus converterit, assensurum mihi puto,
iis tantummodo significari posse, Daphnidem in fluctus se
praecipitasse et ita undat-x obrutum esse. Hunc Daphnidis exitum
scio a nullo scriptore commemorari3 nec tamen hoc mirum
fore existimo, si illud reputaveris, et diversarum terrarum
fuisse hanc fabulam et in ipsa Sicilia eam ab aliarum regio-
num pastoribus aliter tradi potuisse. Nam tantum abest
ut Theocritum ipsum quidquam finxisse credam, ut prorsus

