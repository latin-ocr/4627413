 

57

Exemplum Theocriti Vergilius etiam in ephymm'o eclo-
gae octavae adhibendo secutus est. De hoc versuum
genere quandoquidem sagaciter, ut solet, disseruit Ahren-
sius ad Bion. Epit. Adon. p. 29 sqq., mihi pauca tantum-
·modo addenda sunt. Vocatum est ephymnium versus inter-
calarv‘s a Servio ad ecl. III. 21 „Dicitur autem hic versus
intercalaris, qui frequenter post aliquantulos interponitur
versus, sicut intercalares dies et menses vocantur, qui
interponuntur, ut ratio lunae solisque conveniat. Fecit
autem hunc versum ad imitationem Theocriti, qui fre-
quenter dicit in Pharmaceutria: ἴύγξ, ἕλκε τὺ τῆνον ἐμὸν
ποτὶ δῶμα τὸν ἄνδρα, o turbo, maritum meum adducito,
sicut in his sequentibus: Ducite ab urbe domum, mea
carmina, ducite Daphnin.“ Itaque videtur versus inter-
calaris appellatio proprie Romana fuisse, quae postea etiam
ad Graeca carmina translata est. Aliter tamen Maji inter-
pres ad eundem versum: „Antiquorum more hanc clausulam
veluti epodon repetit Theocritum secutus: ’Άρχετε βουκολι·
κᾶς μοῦσαι φίλαι ἅρχετ’ ἀοιδᾶς.“ Conspirat in hac appella-
tione Vergilii scholiasta cum Theocriti ad id. Ι. 64 et 84,
cujus verba e Duebneri emendatione protulit Ahrensius. —
Jam quum Vergilius in eo consentiat cum Theocrito quam
maxime, quod versu intercalari singulas strophas clausit -—
nam in Theocriti idylliis I et II ephymnia ultimo cuique
stropharum versui adjecta, non primo praemissa esse, idem
vir doctissimus docuit —‚ eo magis mirandum est, quod
ceteroquin adeo ab eo recessit, ut non solum in utraque
cantilena ultimae demum strophae aliud ephymnium ad—
hiberet, sed prohymnium etiam omitteret. Quodsi dicimus,
hoc poetam Moschi exemplo fecisse, qui id. III prohymnium
omisit, id propterea non accipiendum est, quod in illo
carmine unum modo ephymnium legitur quodque Vergilius
in ecloga octava totum cantilenarum colorem e primis
istis Theocriti idylliis deprompsit. Quare hocloco e poetae
Romani imitatione conjicere licet, aliquid turbatum esse
in alterutro carmine. Illud non posse nisi primum esse,
et per se apparet et intelligitur ex Vergilii ephymniiS. Sunt
videlicet in priore cantu hi duo:

