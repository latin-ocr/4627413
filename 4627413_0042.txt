20

sub Alexidis Alexandrum, Pollionis puerum a se amatum,
sub Iollae Pollionem induceret. Quod qui negaverunt, ne-
que reputaverunt illi antiquitatis testimonia, quae collegit
Spohnius in Proll. ad hanc ecl.‚ neque exposuerunt, qui
fieri potuerit, ut poeta, quamvis imitaretur ibi Theocr. id.
III et XI, tamen ab eo desciscens non puellam, sed puerum
a Corydone amatum induceret. Immo hac ipsa ecloga vix
dici potest quantum lucis affundatur Theocriti idylliis III
et IV. Quae de reliquis poetae amoribus traduntur, collecta
sunt omnia ab Heynio ad Don. V. 20. Sed juvat etDo-
nati et reliquorum verba ipsa afferre. Et ille quidem haec
exhibet: „verum inter omnes maxime dilexit Cebetem et
Alexandrum, quem secunda Bucolicorum Ecloga Alexin
appellat, donatum sibi ab Asinio Pollione. Utrumque non
ineruditum dimisit, Alexandrum grammaticum, Cebetem
vero et poetam.“ Praeterea legitur in Servianis ad ecl. II. 1:
Alii puerum Caesaris (Alexin) intelligunt, quem si quis lau-
dasset, gratam rem Caesari fecisset“, ad v, 15; „tres di-
citur amasse VirgiliuS, Alexandrum, quem donavit ei Pollio,
et Cebetem puerum cum Leria puella, quos a Maecenate
dicitur accepisse: unde volunt quidam, per Amaryllida
Leriam, per Menalcam Cebetem intelligi,“ et ad V. 89:
„aut pastorem quendam pulcherrimum dicit aut choraulam
significat, quem legimus admodum a Virgilio fuisse di-
lectum.“ Pro Leria servile Hieriae nomen reponendum
apud Servium esse, admodum probabiliter disseruit Weicher-
tus de L. Var. et Cass. Parin. vit. et carm. p. 88 sqq.
Sed longius etiam in hac re amatoria progrediendum esse
existimo. Etenim si id demonstrari potest, Vergilium in
eclogis praeter Alexandrum Leriam quoque et Cebetem
tecte significasse, non poterant hi Maecenatis· servi esse,
quoniam jam illo tempore poetam in huJus viri familiari-
tatem pervenisse, ne levissimum quidem vestigium exstat,
sed erant Pollionis. Atque magna veri similitudo rei eo
paratur, quod etiam Alexandri herus apud Martialem VIII.
56, quam famam Heynius l. l. alios multos sequi dixit,

 

allegoria uti coaetus erat. Quod si sactum esset, facili negotio eam
etiam ad alia argumenta transferre poterat.

 

