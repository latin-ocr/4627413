72

Zetzschio neque a quoquam indicatam video. Nimirum
est illa in eo posita, quod ecl. ΙΙΙ. v. 60 sq. magis initium
Phaenomenorum Arati quam Theocriti id. V. v, 80. 81,
expressit, quare fieri non poterat, quin vss. 62 et 63, qui
adumbrati sunt ex id. V. v. 82. 83, minus cum stropha
congruerent, et quod ecl. VII. v. 45 sqq. ex id. VIII. v. 37
sqq., v. 49 sqq. ex id. IX. v. 15 sqq. et id. XI. v. 51 trans-
lati sunt, quod et ipsum in causa fuit, cur minor h.1. con-
cinnitas quam quae aliis locis reperitur effici posset. De-
prehendimus igitur in his versibus imitatoris vitium cum
eo cognatum, de quo in fine primi capitis (p.15) commemoravi.
Quod vero hoc vitio Zetzschius p. 10 et p. 23 sq. ita usus
est, ut inde demonstrare studeret, etiam id. VIII. vss.
49—56 strophae et antistrophae necessitudine conjungi
posse, meo quidem judicio a vera via aberravit. Tertiam
denique legem, quam ex Theocriti idyllio quinto prodire
supra evincere conatus sum, a Vergilio non observatam esse,
et interpretes ostenderunt et exposuit diligenter Zetzschius
p. 14. Hujus disputationi ea tantum addere decrevi, in
quibus dissentiendum mihi videtur a viri doctissimi judicio.
Primum enim in eo erravit, quod in ecl. III. propter versus
32--34, 94-95, 98—99. Menalcam capras et oves pascere
contendit. Nam unicus locus, unde de ea re aliquid col-
ligere liceat, sunt vss. 32-34, in quibus eum caparium
fingi videmus. Versus 94. 95. 98. 99 non solum idcirco
ex quaestione eximendi sunt, quia ad cantum amoebaeum
pertinent, in quo pastores aliorum personas induisse ipse
statuit, sed etiam propterea nihil probant, quod, qui juxta
collocati sunt versus 92. 93. 96. 97, et ipsi ficti argumenti
sunt adeoque v, 98 sq. Menalcas non simplicem pastorem
agit, sed pecoris mayiscrum, quus imperio servi humilioris
ordinis subditi erant. Deinde animadvertere licet, poetam
in eadem ecloga legem a Theocrito observatam magis
quam in septima spectasse. Nam si recte in secundo ca-
pite (p.21) disputavi, Phyllidem puellam esse a poeta ipso ama-
tam, in amoribus certe omnia in hoc carmine inter se
conspirare videntur. Exceptis enim vss. 76--79 et v. 107
Menalcas semper Amyntam commemorat (cf. v. 66. 74. 83),
Damoetas Galateam (cf. v, 64 et 72). Quod autem prae-

