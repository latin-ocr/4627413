54

Tale tuum carmen nobis, divine poeta,

Quale sopor fessis in gramine, quale per aestum
Dulcis aquae saliente sitim restinguere rivo.

Expressit poeta duos Theocriti locos, id. I v, 7 et 8. id.
VIII v. 77. Illud manifestum est e v. 45 coll. v. 7 ἅδιον,
ὦ ποιμάν, τὸ τεὸν μέλος, hoc e repetitione vocabuli post
caesuram V. 46, quam sumpsit e versu proximo 76, et e
transitu a substantivo ad verbum facto (quale sopor et quale
a restinyuere, ut ἁδὺ τὸ πνεῦμα et ἁδὺ αἰῇριοκοιτεῖν), quamquam
poeta, ut congruerent versus cum verbis quae respondent
vss. 82—84, aliis adjectivis usus est. Praeterea id. I v. 8
et VIII v. 77 magna quadam arte ita in rem vsuam con-
vertit, ut quo concinerent hae duae imagines, et demeret
ct adderet quaedam. Nam dactylorum frequentia et ejus-
dem literae repetitione et adjectione participii saliente satis
habuit v. 47 id indicare, quod descripsit Syracusanus loco
priore· accuratius. Novam sitis restinctae imaginem intulit
ratione alterius loci habita, e quo assumpsit etiam verba
per aestum (τῶ Ξςέρεος). Jam huic imagini non potuit priorem
accommodare, nisi in ea speciem potius efferens pro αἰῗῖριο-
κοιτεῖν, quod magis universi est significatus, vocem sopor
adhibuisset et oppositionis causa non solum fessis adjecisset,
sed etiam verba παρ’ ὕδωρ ῥέον -— nam occuppasset ea,
quae alterius imaginis erant — neglexisset. Addidit autem
in yramine, ut imitaretur versus Theocritei caesuram buco-
licam. Itaque haudquaquam poeta v. 46 id. IX v. 33
spectasse putandus est, neque stare possunt, quae Vergi-
liano versu innisi statuerunt de Theoriteo Wordsworthius
ad l. l. et Hermannus de art. poes. buc. p. 6. Versum enirn
illo loco excidisse, ex Maronis imitatione, quae nulla est,
conjicere, incautum atque inconsideratum est.

Alia quaestio est eaque gravissima, quid existimandum
sit de stropharum racione, quam animadvertimus apud Graecum
poetam et apud Vergilium. De qua quamquam pleraque
nondum satis explorata sunt, tamen ita ea comparata est,
ut in investiganda poetae Romani imitatione silentio prae-
tereunda non videatur. Atque ut ab iiS, quae certiora sunt,
disputandi initium capiam, cantilenas amoebaeas et bre-
viores et interdum etiam longiores compositas esse pari

