45

vani irritique laboris imaginem pulcherrimam ante oculos
nostros ponat, Romanus praeter sonum, de quo jam dixi,
dactylorum frequentia malam sedulitatem optime significat).
Atque haec quidem brevius a me tractari poterant3 uberius
dicendum est de caesura bucolica, quam a Theocrito acceptam
persaepe usurpavit poeta Romanus, quandoquidem quae
de ea disputaverunt Valckenarius in ep. ad Roever. p. XV sq.
et Worthsworthius in praefatione, non sufficere perspexi.
E veteribus grammaticis, qui de caesura bucolica comme-
moraverunt, primo loco excitandus est Terentianus Mau·
rus cujus vss. 2123—2134 ed. Lachmann. haec sunt verba:

„Pastorale volet cum quis componere carmen,

tetrametrum absolvat, cui portio demitur ima,

quae solido a verbo poterit connectere versum:

bucolicon siquidem talem voluere vocari.

plurimus hoc pollet Siculae telluris alumnus.

ne Graecum inmittam versum, mutabo Latinum,

Dulce tibi pinus submurmurat, en tibi, pastor,

proxima fonticulis: et tu quoque dulcia panqis,

jugiter hanc legem toto prope carmine servat,

noster rarus eo pastor Maro, sed tamen inquit

dic mihi, Damoeta, cujum pecus? αη Meliboei?
non, verum Aeyonis: nuper milei tradidit Aeqon.“

Terentianum tetrametrum eum significare, cujus ultimus
pes dactylus sit, testantur praeter conversos Theocriti et
allatos Vergilii Pomponii Secundi versus, quos in proximis
subjicit'v. 2138 sqq. Dactylum in quarta versus regione
partem orationis finire debere, si quidem revera metrum
bucolicon nominandum sit, affirmant etiamDiomedes p.463
ed. Gaisf. „Bucolici sunt, quotiens in quarta regione dacty—
lus finiens partem orationis invenitur“: Servius Honoratus
centim. p. 369 .‚Bucolicum constat hexametro catalectico, ita
ut quartus dactylus partem terminet orationis, ut est hoc
Rustica silvestres resonat bene fistula cantus.“

denique Marius Plotius in operosa et inutili quaestione
de singulis pedibus bucolici hexametri p. 254 sq. ed. Gaisf.
et bucolici tetrametri p. 261 sqq. Nam dicit p. 254. ξ. 26
„Nam de quarto nulla quaestio est quod dactylus sit.“ p. 261.
ξ. 53 „Nam quartus semper dactylus sit necesse est in buco-
lico hexametr0.“ p. 262. ξ. 55. „Sic ergo bucolicum quidem

