89

indignam ‘Heynii sententiam, qui in arg. contendit, duo
eclogae carmina per se constare neque ullo vinculo connexa
esse. Hoc judicium inde natum esse apparet, quod existi-
mavit vir doctus— amplexati autem sunt hanc sententiam
omnes reliqui Vergilii interpretes—, Damonis cantum ex
idyllio tertio expressum esse. Id vero merum commen-
tum esse, sibi persuasuros credo, quicunque considerave-

- rint, quantopere caprarii verba a cantu pastoris Vergiliani

discrepent atque differant. Nam pauci quidam versus, qui
ex illo carmine adumbrati sunt, nihil probare possunt, ubi
de universo ‚colore carminum quaeritur. Atque usus est
poeta in eadem eclogae parte etiam aliorum idylliorum
et verbis et sentenQisss. Verum dicam plane, quod sentio.
Equidem ea opinione imbutus sum, ut Vergilium existi-
men excitatum esse a Pollione, ut duo prima Theocriti
idyllia uno carmine conjungeret. Huic sententiae haud
mediocris commendatio vel ex eo paratur, quod, ut supra
(p. 57 sq.) disserui, poeta in versibus intercalaribus se ad pri-
mum maxime idyllium accommodavit. Accedit aliud quiddam,
quod hac in causa maximi momenti habendum est. Nempe
exemplo Thyrsidis Theocritei apud Vergilium Damon et
Alphesiboeus non suas reS, sed aliorum describunt. De-
nique totius cantus sententia ita comparata est, ut cum
ea fabulae Daphnidis interpretatione, quam ego supra
proposui, mirifice congruat. Pastor enim, cujus partes agit
Damon, quum cognovisset, Nisam se aspernatam esse
atque eo ipso die alteri nupturam, de rebus suis despe-
rans, vitae vim afferre constituit. Continet autem ejus
oratio gravem et acerbam de perfidia puellae etde crude-
litate Amoris conquestionem, et in extremis versibus
pastor, postquam silvis valedixit, se jam in undas sese de-
jecturum esse claris verbis indicat. Cur poeta non omnes
idyllii versus, de· quibus agitur, imitari potuerit, ex oppo-
sito Alphesiboei carmine intellectum iri existimo. Cujus
cantus etsi talis est, in quo idyllii secundi vestigia ubique
reperias, tamen finem prorsus diversum habet. Nimirum

¹⁸) Ceterum conferas quae de argumento idyllii III. eleganter
exposuit Ameisius Adn. p. 27.

