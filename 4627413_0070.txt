48

Haec omnia non propterea exhibui, quo demonstrarem,
quid de caesura bucolica in Theocriti carminibus judican-
dum esset, sed ut appareret, eos grammaticos, qui quartum
pedem etiam spondeum esse posse putaverunt, Vergilii
magis quam Theocriti opus spectavisse. Nam etsi Words-
worthio non concedO, qui id. VIII. 13 et X. 38 caesurae
gratia mutare, id. VIII. 31 et 32 ejicere, id. XI e carminum
bucolicorum numero excludere voluit, quoniam idylii VIII
principium maximam partem ab Artemidoro profectum, in
idyliis X et XI ad significandum rudius et incultius eorum
qui producuntur ingenium et caesuram saepius neglectam
et spondeum immissum censeo, tamen ex his paucis carâ€”
minum vere bucolicorum locis, ubi spondeus in quarta sede
reperitur, grammatici vix poterant concludere, promiscue
et dactylum et spondeum poni. E contrario propterea, quod
omnes quos attulerunt versus a solo fere Vergilio petive-
runt, quodque hic ipse pro dactylo saepissime spondeo
usus est, manifestum esse puto, illos de spondeo tantum-
modo poetam Romanum ante oculos habuisse. Ac pro-
fecto Maro in eclogis tam saepe intulit in pedem quartum
spondeum orationis partem terminantem, ut omnes locos
enumerare inutile et supervacaneum habeam. Causas, cur
idem raro dactylo eadem ratione in quarta versus sede
usus esset, veteres grammatici has attulerunt: poetam aut
sprevisse eum dixerunt aut operis difficultate victum puta-
verunt. Meam sententiam si quaesiveris, mihi, si univer-
sum Maronis opus spectamus, prima causa in eo posita
videtur, quod, quum Theocritus viva popularium carmina
ante oculos habuisset, quae quotidie audire poterat quae-
que semper ei nova incitamenta suggerebant, ipsi talis ad-
hortatio defuit. Sin vero singulos versus spectamus, quos
e Graeco transtulit, ita statuendum puto, eum magna ex
parte rei insolentia a caesura imitanda prohibitum esse,
id quod apparebit clarissime ex imitationum conspectu, quem
extremo hoc opere exhibebo, nihilominus tamen, ubi usur-
pavit caesuram, id praecipue Theocriti ejusque aemulorum
versibus permotum fecisse. Id intelligetur, ubi omnes eos
locos excitavero, in quibus ita factum esse, adjecti Graeci
versus ostendent, quamquam mihi fatendum est, de

