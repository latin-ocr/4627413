putanti mihi, quam libenter Tu linguae Graecae studia
cum literis Latinis conjungeres, placuit Tecum commu-
nicare primum specimen ejus quaestioniS‚ quam de Ver-
gilianis Theocriti ejusque aemulorum imitationibus instituere
jamdiu animum induxeram. Quod si quaeris, quae causae
me adduxerint, ut hoc negotium in me susciperem, eae
plures fuerunt. Licet enim non solum ex comparatione
horum poetarum, quorum opera angustioribus finibus cir-
cumscripta sunt, accuratius ostendere, quaenam utriusque
linguae indoles fuerit, sed videtur eti-am haec quaestio
propterea utilissima esse, quod, modo recte in ea verseris,
et interpretationi et rei criticae saepissime inde succurri
potest. Quod quamquam jam pridem ab hominibus doctis
animadversum est, tamen illi magna ex parte satis habue-
runt, singulis innisi imitationibus statim ad corrigendos et
Theocriti et Vergilii locos accedere: collegerunt eas imi-
tationes Ursinus in libr0‚ cujus titulus est „Virgilius col--
latione scriptorum Graecorum illustratus“‚ et Stephanus in
observationibus in Virgilianas et Nasonianas Theocriti imi-
tationes. Mihi vero, quum primum me ad hanc quaestio-

nem accinxi, duo adhuc valde desiderari visa sunt, dili-

